---
title: বান্দরবানের গহীনে নাফাকুম ও অমিয়াকুম জলপ্রপাতের নৈসর্গিক দৃশ্য 
date: 19st May 2024
description: বান্দরবানের গহীনে নাফাকুম ও অমিয়াকুম জলপ্রপাতের নৈসর্গিক দৃশ্য
image: /blogs-img/blog1.jpeg
alt: I image of bird
tags: ["bandarban","omiomukh"]
published: true
---



###  বান্দরবানের গহীনে নাফাকুম ও অমিয়াকুম জলপ্রপাতের নৈসর্গিক দৃশ্য 

পার্বত্য জেলা বান্দরবান, সবুজের গভীর অরণ্য ও অসংখ্য পাহাড়ের সমন্বয়ে এক অপূর্ব নৈসর্গিক সৌন্দর্যের আধার। এই পাহাড়ের বুক চিরে বয়ে চলা সাংগু নদী বান্দরবান জেলাকে আরও মনোমুগ্ধকর করে তুলেছে। প্রকৃতির এই অপরূপ সৌন্দর্য ভ্রমণপিপাসুদের চোখ জুড়ানোর জন্য যথেষ্ট। হাজার বছর কাটিয়ে দেওয়ার মতো চিরযৌবনা এই প্রকৃতির মাঝে তাকিয়ে থেকে চোখ ফেরানোর সাধ্য কোনো মানবের নেই।

বান্দরবানের থানচি উপজেলায় অবস্থিত নাফাকুম ও অমিয়াকুম বাংলাদেশের সবচেয়ে বড় জলপ্রপাত। এই অঞ্চলগুলোর পাহাড়ে বসবাসরত মানুষের জীবনযাপন, প্রকৃতির সাথে টিকে থাকার লড়াই, এবং রেমাক্রি ও তিন্দু ইউনিয়নে বসবাসরত মানুষদের দেখে প্রকৃতির সাথে মানুষের গভীর সম্পর্ক বোঝা যায়। প্রকৃতি যেমন আমাদের মনের তৃষ্ণা নিবারণ করে, তেমনই তার ভয়ংকর রূপও আছে। এসব এলাকায় কয়েকদিন অবস্থান করে প্রকৃতির এই দুই রূপই কিছুটা হলেও উপলব্ধি করতে পেরেছি।


